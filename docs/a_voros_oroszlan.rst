A Vörös Oroszlán
================

Szepes Mária írta ezt a lélekfejlődésről szóló regényt, ami 1946-ban jelent meg a Hungária kiadónál. Rövid időn belül bestseller lett. 

Réteges felépítésű, különböző mélységei vannak. Okkult.

Adam Cadmon
-----------

Az első fejezetben a "főhős", aki egy "nagy kórház idegosztályát vezető orvos", egyes szám első személyben ír saját magáról és az éppen aktuális munkáról, ami látszólag egy idegrendszeri betegség gyógymódjához kapcsolódó tudományos értekezés.

Hamar kiderül, hogy az orvos érdeklődik az ezoterika iránt. De emellett tetszik, hogy méltatja a tudományos megközelítést és igényesen próbálja az értekezését megírni. Azzal együtt, hogy bevallja, ő bizony okkult irányultsággal rendelkezik.

Adam Cadmon bejelentkezik az orvoshoz egy levélben, aki furcsálja, hogy egyáltalán hogy talált rá ez a személy, hisz nagyon kevesen tudnak a tartózkodási helyéről. Megmagyarázhatatlan kapcsolódást érez, már-már várja az idegen érkezését.

Aztán egyszer csak megérkezik Adam Cadmon. Az orvos munkájáról beszélgetnek, kiderül, hogy gondolatolvasó, sőt azt állítja ez a képesség mindenkiben benne van.

A lélekvándorlásról beszélgetnek, arról, hogy az orvos valójában egy megbízást teljesít, amivel azok a "szellem forradalmárok" bízták meg, akik az "új Eon-t" készítik elő.

Új Messiás érkezését vetíti előre Cadmon, miközben apokaliptikus világégést jósol. Az orvos felveti, hogy miért kell azoknak is bűnhődni, akik nem felelősök a gonoszságokért: "Az emberek gyengék, tudatlanok és felelőtlenek. Vezetőik azonban tudatosak és lelkiismeretlenek. A propaganda fekete varázslatával való visszaélés az ő bűnük, nem az embereké."

Cadmon magyarázata szerint ez egyfajta megtisztulás. A világégés után a megmaradók majd felelősségteljesebbek lesznek.

A vendég átnyújt egy kéziratot az orvosnak azzal a kéréssel, hogy a világégés után hozza nyilvánosságra annak tartalmát. Ez adja a keretet a történetnek, ugyanis a következő fejezetek úgy vannak tálalva, mint annak a kéziratnak a részei.

PRÍMA MATÉRIA
-------------
**Első könyv**

*Sebastian, aki nem érkezett meg sehová*

Ez a fejezet Hans Burgner életéről szól, illetve nyilvánvalóan Adam Cadmon visszaemlékezése arra az életére, amikor még Hans Burgner-nek hívták.

